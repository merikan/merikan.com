---
author: peter
categories:
- personligt
date: 2008-12-23T19:43:52Z
guid: http://blogs.merikan.com/peter/?p=141
id: 141
title: Börjar bli frisk nu.
aliases: ["peter/2008/12/23/borjar-bli-frisk-nu/"]
---

Hallo där, nu e jag tillbaka. Gick på ledighet i fredags och blev dålig redan på fredag kväll. Verkade vara en riktig kill-förkylning som jag åkte på men efter denna näradödenupplevelsen är jag på väg att bli helt frisk (jaja, helt frisk bli man väl aldrig ;-)). Frisk måste man ju vara eftersom imorgon är det Julafton och då skall vi hem till familjen Jigfelt. Det skall bli mysigt att träffa släkten, familjen Jigfelt och familjen Anderson. Alexandra kommer ju inte vara med oss vid bordet men vi kommer skypa med henne och resten av ligan i Yorba Linda, det skall bli kul.

En liten dikt så här dan före dopparedan.

_Midvinternattens köld är hård.  
Tio små Nissar i djupsnö går.  
Rävsax gömd under skynke vitt  
knipsar Nisse av på mitt.  
Livsandarna snabbt för honom tryter,  
snart i eget blod han flyter_

_Nio små Nissar i midnattstimma  
traskar fram i månljusstrimma.  
Ugglan hoar i sitt näste.  
Istapp faller tyst från fäste.  
Nisse spetsas utav tappen,  
tomte ligger död på trappen._

_Utanför dörren står gröten och ångar.  
Åtta nissars intresse den fångar  
Under stigande hunger faten de nalkar.  
en stackars tomte på kanten halkar.  
Han sliter, han kämpar, han svettar sig blöt,  
men sjunker likväl i kvicksandslik gröt._

_Många springor stugan har  
där sju tomtar in sig tar.  
Katten som bak dörren ruva  
slukar Nisse med hull och luva.  
Resterna av tomtetand  
suger misse bort från tand_

_Sex små Nissar mot julbord ila,  
snabbt dom uppför bordsben kila.  
När sista tomten över kanten hasar,  
han tappar greppet och nedåt rasar,  
faller nedåt likt ett lod.  
Mattan röd av tomteblod_

_Tomtar fem i väldig iver  
springer runt, ty hungern river.  
Nisse snubblar på sitt skägg,  
faller rätt på knivens egg.  
Lilla Nisse stackars saten  
rinner ut i sillsalaten._

_Fyra Nissar har festat på sill  
och nu de törsten sin släcka vill.  
Mot glöggen de springer i samlad tropp  
och tar för sig av drycken i varsin kopp.  
Ner faller Nisse i glödhett hav.  
Likt skållad mandel hans skinn faller av._

_Tre små tomtar i granen svingar  
mellan ljus och änglavingar.  
Nisse sig för nära våga,  
strax han står ljusan låga,  
doftar snart som vidbränd stek.  
Ångrar då sin ystra lek._

_Två små tomtar omkring sig tittar  
då en smällkaramell de hittar.  
Nisse ner på den då hoppar,  
men för detta den ej stoppar.  
I tak, på golv, på gardin med frans  
finns nu Nisses hjärnsubstans._

_Husbonn stiger upp i natten  
för att kasta lite vatten.  
Under husbonn’s tunga toffla,  
Nisse blir till krämig våffla.  
Snön ligger vit lite här och var,  
inte en jäkla tomte finns kvar_

**God Jul.**
