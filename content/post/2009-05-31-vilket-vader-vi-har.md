---
author: peter
categories:
- personligt
date: 2009-05-31T19:49:02Z
guid: http://blogs.merikan.com/peter/?p=383
id: 383
syntaxhighlighter_encoded:
- "1"
title: Vilket väder vi har…..
aliases: ["peter/2009/05/31/vilket-vader-vi-har/"]
---

Har varit gôr varmt hela helgen och det har varit riktigt skönt. Igår var jag och josse ute och paddlade med den nya kanoten. Vi la i den i ån uppe vid Nolhaga och paddlade oss ner till Mjörn. Väl ute på Mjörn så paddlade vi över till en ö. Det gick riktigt bra och vi förstod varför, vi hade haft medvind dit och det betyder att vi hade motvind hem. Det var lite jobbigare och gick inte så fort men hem tog vi oss. Har tyvärr inga bilder att lägga ut på oss så det får bli en senare historia. Fick med två flytväster men vi behöver en till till Erica och en till Bosco.

Idag har vi grejat för fullt ute i trädgården. Erica har oljat in ute-möblerna och sedan har vi börjat sätta upp det nya tyget till markisen. Vi började med det mitt på dan men det gick inte att vara där för solen låg på, måste varit minst 800 grader ;-).

På tisdag åker Josephine till Strasbourg med klassen för att representera Sverige i EU. Hon kommer på lördag och sedan är det bara skolavslutning och sedan sticker hon till Farmor och Farfar i Los Angeles för att senare göra en avstickare till Alexandra uppe i San Fransico.

Vi var förresten och tittade på ett torp upp vid Borås. En fin liten stuga med stor tomt. Fanns tyvärr ingen sjö i närheten så det var lite tråkigt. Efter lite funderande insåg vi att vi inte skulle ha tid med ytterligare ett ställe att hålla efter så vi bestämde oss därför för att inte lägga något bud på det. 

Ha det så bra
